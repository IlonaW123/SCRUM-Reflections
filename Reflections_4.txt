Przede wszystkim te dwie metodyki łączy cel. Jest nim oczywiście dowiezienie produktu końcowego w możliwie najbardziej efektywny sposób przy jednoczesnym ciągłym udoskonalaniu procesu developmentu. Trudno jest jednak określić, które z tych narzędzi jest jednoznacznie lepsze od drugiego. W zależności od okoliczności każde z nich ma swoje zalety i wady. Z całą pewnością na dużym poziomie ogólności metodyką, która posiada więcej zasad i reguł jest Scrum. Oczywiście, co do zasady metodyki zwinne posiadają mniej norm niż tradycyjne sposoby zarządzania projektami, jednakże relatywnie Kanban jest metodyką bardziej adaptacyjną i swobodną. Scrum bowiem daje nam pewne ograniczenia jak np. używanie ściśle określonych w czasie timeboxów, dzielenie pracy na iteracje, tworzenie zespołów cross-funkcyjnych. W przypadku Kanban sytuacja jest dużo prostsza – metodyka nakazuje jedynie przedstawianie w sposób wizualny przebiegu prac i określenie limitów Work in Progress. W Scrumie także z góry określone są pewne role – Product Ownera określa wizję produktu i priorytety, Zespół implementuje elementy produktu i Scrum Mastera-stara się usunąć wszelkie przeszkody w implementacji, czuwa na efektywnym realizowaniem procesu. Kanban dla odmiany nie narzuca żadnej z tych ról.
